# ***Телефонен указател – HTML5/JS***
Да се напише web приложение за управление на контакти.

## Основен екран – списък с контакти
В този екран трябва да има:
-   Таблица, съдържаща следните колони:
    -   Телефон,
    -   Име,
    -   Населено място,
    -   Пол (да се показва като текст само),
    -   Линкове за:
        -   преглед
        -   редакция
        -   изтриване
-   Бутон за добавяне на запис
-   Бутон за импорт на данни

## Екран за добавяне/редакция на запис
Описание на полетата:

| Поле           | Required? | Описание                                                                     |
|----------------|-----------|------------------------------------------------------------------------------|
| Телефон        | да        | Телефоните трябва да започват с „+“ или „0“ и останалото трябва да са само цифри. Дължината трябва да бъде между 5 и 12 знака. <br>Не се допускат записи с дублирани стойности.|
| Име на контакт | да        | Свободен текст, до 30 знака. <br>Не се допускат записи с дублирани стойности.|
| Населено място | не        | Свободен текст, до 30 знака.                                                 |
| Пол            | да        |                                                                              |
| Зодия          | не        | Падащ списък (combo box) с предефинирани стойности.                          |
| Бележки        | не        | Свободен текст, до 500 знака.                                                |

## Екран за преглед на запис
В този екран трябва да се визуализират данните по даден запис, но за разлика от екрана за добавяне/редакция на запис, тук данните трябва да са read-only (без input контроли).
Трябва да има бутони за редакция и изтриване на запис.

## Екран за импорт на данни
Този екран трябва да съдържа голямо многоредово текстово поле, в което потребителят може да въведе (paste-не) данни за много записи, които да бъдат импортирани наведнъж.
Форматът на данните е следният:
-   Всеки запис е на отделен ред;
-   Полетата в рамките на даден запис са разделени с TAB, като те се очаква да бъдат в следната последователност:
    -   телефонен номер,
    -   име на контакт,
    -   населено място,
    -   пол („м“ или „ж“),
    -   зодия,
    -   бележки.

(Прикачен е текстов файл с примерни данни.)

Персистиране на данните: с цел опростяване на задачата, нека няма реален сървър, а вместо това данните да се персистират в localStorage.

## Други
Решението трябва да работи на всички популярни съвременни браузери (Chrome, FF, Safari, Opera, IE8+). Разрешава се ползването и на външни библиотеки (например jQuery), желателно чрез CDN.
<br>В условието умишлено няма mockup екрани и изисквания за подредбата на визуалните компоненти. От кандидатите се очаква да стилизират приложението по такъв начин, че интерфейсът да бъде интуитивен, удобен и приятен за работа.
При оценяването на решенията се отчита и качеството на кода (т.е. да бъде четим, разбираем, добре форматиран и т.н.).